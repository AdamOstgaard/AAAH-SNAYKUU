<html>
<body>
<head>
	<meta http-equiv="Content-type" content="text/html;charset=UTF-8" />
</head>
	<div>
	<h1>Snaykuu – tutorial för att skapa en enkel bot</h1>

	<p>Innan ni sätter igång är det bra att snabbt titta igenom javadoc för programmet. 		Där kan ni se vilka metoder som finns i vilka klasser, det finns många metoder som ni 		kan använda för att skapa er bot. Ni kommer åt vår javadoc genom tävlingens hemsida på 		snake.dsv.su.se</p>
	<img src="http://s8.postimage.org/l4ck2t2k5/javadoc.png" border="0" alt="Javadoc">
	<p>Nu för att komma igång med att skapa en bot. Först behöver ni skapa er javaklass 		 i mappen bot. Jag döper min bot till TutorialBot. För att er bot ska fungera så måste er 		klass implementera interface:et Brain. Glöm inte bort att er klass kommer ligga i paketet 		bot. Metoden från Brain som ni måste implementera är:</p>
	<p>
	public Direction getNextMove(Snake yourSnake, GameState gamestate)
	</p>
	<p>
	Denna metod kommer anropas av spelet för att bestämma vart er orm kommer förflyttas. Den 	förväntar sig en Direction som säger vilket håll ormen ska gå nästa steg. Om metoden inte 	svarar tillräckligt snabbt (0.1s) eller om en direction som inte är gilltig returneras så 	kommer ormen fortsätta rakt fram. Jag använder mig av en metod som hämtar ormens nuvarande 	 riktning och returnerar den, det gör att min bot nu bara kommer fortsätta rakt fram. Ni 		behöver importera allt som finns i paketet gameLogic. I gameLogic finns det klasser som 	behövs för att kunna kompilera (Direction) samt metoder, t.ex. getCurrentDirection() som kan 		användas när ni skapar er bot.</p>
	<p>
	När ni har implementerat metoden och vill kompilera så kan vårt byggskript användas för det. 		Jag använder ant för att köra byggskriptet. För att använda skriptet ställer jag mig i 		hudmappen och skriver “ant bot”, detta kommer kompilera alla javafiler som finns i bot 		mappen. Om ni inte har ant finns det beskrivet i manualen hur ni kan kompilera er bot utan 		ant.
	</p>
	<img src="http://s8.postimage.org/pil1end4l/compile.png" border="0" alt="Compile">
	<p>
	Nu för att kunna testa vår enkla bot så behöver vi kompilera hela spelet och göra en jar av 		det så att vi kan köra spelet, detta behövs bara göras en gång. För att göra detta använder 		vi oss igen av byggskriptet, men denna gång använder vi kommandot “ant jar”. Sedan kan vi 		starta spelet genom att köra spelet med kommandot “java -jar snaykuu.jar”.
	</p>
	<img src='http://s8.postimage.org/uq64j3tpx/jar.png' border='0' alt="Jar" />
	<p>När vi sedan startat spelet så kommer vi till startrutan. På höger sida ser ni alla 		bottar som finns kompilerade i bot mappen och på vänster sida finns alla bottar som är 		tillagda. För att lägga till en bot markera den i listan till höger och tryck på 		vänsterpilen. Bottar kan läggas till mer än en gång. Knappen “reload all brains” laddar om  		alla ar bot, så om ni har spelet uppe finns det möjlighet att ändra i koden, kompilera om 		botten och få tillgång till den nya versionen av er bot utan att behöva starta om spelet.
	</p> 		
	<p>
	Förutom startrutan finns det flikar för game settings, replays och developer. I game 		settings kan ni ändra inställningar för spelet såsom hur många frukter som behövs för att 		vinna, hur stor spelplan samt hur snabbt det ska gå. Viktigt att tänka på är att “väggen” 		som finns på spelplanen tar upp rutor av spelplanen, så rutan högst upp till vänster är ruta 		(1,1). Replay är en funtion som sparar ett spel så ni sedan kan spela upp det igen. 		Developer är ett läge där ni kan köra ett stort antal spel utan grafik där ni snabbt får 		statistik om hur de olika bottarna har placerat sig.</p>
	<img src="http://s8.postimage.org/f5yqskjlh/Gui.png" border="0" alt="Gui">
	<p>Vår bot går just nu bara rakt fram och är inte mycket att titta på. För att göra den lite 		smartare kan vi använda oss av metoden willCollide som finns i gamestate. Metoden kollar om 		en orm kommer krocka med någonting farligt nästa steg om den fortsätter rakt fram. Om vår 		orm kommer krocka nästa steg så svänger vi vänster genom att anrope metoden turnLeft som 		finns i gamestate. Denna metod returnerar en ny Direction som vi sedan kan returnera till 		spelet.</p>
	<img src="http://s8.postimage.org/pjzklt4c5/bot.png" border="0" alt="Bot">
	<p>Nu har vi en enkel bot som kan svänga vänster om den kommer krocka, men den kommer inte 		att försöka ta frukter. Om vi nu laddar om botten, lägger till två stycken och kör ett spel 		ser det ut såhär:</p>
	<img src='http://s8.postimage.org/z1uq840mt/game.png' border='0' alt="Game" />



	
	


	</div>
</body>
</html> 
