Redan vid gryningen var det uppenbart. Antiviruset klagade inte på uppdateringar. A*-subrutinerna verkade fungera felfritt. Segfaults höll sig till ett minimum.

Redan vid gryningen var det uppenbart. 
Den 15 november 2011 skulle inte bli någon vanlig dag.

---------------------

Klockan var 11:55 och dryga tjugotalet sugna programmerare hade tagit sig till DSV och Foo Bar med ett enda mål i sikte. Idag skulle nämligen DSV:s programmeringstävling hållas. På knappt fem timmar skulle deltagarna, själva eller i lag, programmera en ormhjärna som sedan skulle få kämpa med andra ormar i en blodig strid om att bli korad DSV:s Snakemästare 2011.
[Insert bild på pokal]

När klockan slog 12 drog det sedan igång omedelbart. Programmet blev tillgängligt för nedladdning, dokumentationen släpptes, och folk var i full fart. I korta drag skulle deltagarnas ormar tävla mot varandra om att antingen vara den som först som åt ett visst antal frukter, eller helt enkelt den som överlevde längst.

Den första deadlinen var satt till 15:00, då en seedningsrunda skulle köras för att avgöra hur ormgrupperna skulle se ut i finaltävlingen. Grupperna försökte in i det sista att pressa in så mycket funktionalitet som möjligt, och när luckan sedan stängdes hade 10 lag lämnat in en fungerande bot. Ormarna delades upp i grupper om fyra, där en enkel husorm slängdes in som utfyllnad i två av grupperna. Ljuset släcktes ner, nyfikna åskådare hade samlats, och tävlingen drog igång. Så här såg det ut.

[Visa gruppindelning]
[Insert bilder/videos/resultat och skit]

Efter denna spännande deltävling fanns det ingen tid till att slösa. Nästa deadline var mindre än två timmar bort, och efter att ha observerat sina (och motståndarnas) ormar i faktisk strid hade många fått nya idéer som genast skulle testas.
[Bilder]

Lite mindre tight med tiden verkade det vara inför den sista deadlinen. De flesta grupper hade nämligen god marginal och lämnade in med flera minuter till godo. Sedan den förra deltävlingen hade ytterligare tre grupper lämnat in ett bidrag samtidigt som en orm försvunnit, så antalet ormar var numera 12. Grupperna delades in i tre grupper om fyra efter resultaten ifrån seedningsrundan. En ännu större publik samlade sig för att bevittna slubataljen. Spänningen var olidlig medan tävlingsarrangörerna förberedde inför finalen.
[Visa gruppindelning]
[Bilder/videos]

Snakemästare DSV 2011 är korad! RodeOrm tar hem segern, tätt följd av DanglingSnakePointer och HeatoN. Efter att juryn samlats och analyserat tävlingsbidragen framgick det även vilka tre ormar som vunnit de prestigefyllda sidopriserna "Finast Kod" (IsThisCarefulBot) respektive "Fulast Kod" (Joermungandr).
[Bilder ifrån prisutdelningen?]

Vi tackar alla deltagare och alla åskådare för att de kom dit och gjorde eventet till vad det var. Se fram emot fler events av denna typ i framtiden!